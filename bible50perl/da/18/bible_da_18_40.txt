2 Vil den trættekære tvistes med den Almægtige? Han, som revser Gud, han svare herpå!
4 Se, jeg er ringe, hvad skal jeg svare? Jeg lægger min Hånd på min Mund!
5 Een Gang har jeg talt, gentager det ikke, to Gange, men gør det ej mer!
7 'Omgjord som en Mand dine Lænder, jeg vil spørge, og du skal lære mig!
8 Mon du vil gøre min Ret til intet, dømme mig, for af du selv kan få Ret?
10 Smyk dig med Højhed og Storhed, klæd dig i Glans og Herlighed!
11 Udgyd din Vredes Strømme, slå de stolte ned med et Blik,
12 bøj med et Blik de stolte og knus på Stedet de gudløse,
13 skjul dem i Støvet til Hobe og lænk deres Åsyn i Skjulet!
14 Så vil jeg også love dig for Sejren, din højre har vundet.
15 Se Nilhesten! Den har jeg skabt såvel som dig. Som Oksen æder den Græs.
16 Se, hvilken Kraft i Lænderne og hvilken Styrke i Bugens Muskler!
18 dens Knogler er Rør af, Kobber, Benene i den som Stænger af Jern.
20 thi Foder til den bærer Bjergene, hvor Markens Vildt har Legeplads.
21 Den lægger sig hen under Lotusbuske, i Skjul af Siv og Rør;
22 Lotusbuskene giver den Tag og Skygge, Bækkens Pile yder den Hegn.
23 Den taber ej Modet, når Jordan stiger, er rolig, om Strømmen end svulmer mod dens Gab.
24 Hvem kan gribe den i dens Tænder og trække Reb igennem dens Snude?
