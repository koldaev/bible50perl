1 Vino je podsmjevač, žestoko piće bukač, i tko se njima odaje neće steći mudrosti.
2 Kraljev je gnjev kao rika lavlja: tko ga izaziva, griješi protiv sebe samog.
3 Čast je čovjeku ustegnuti se od raspre, a tko je bezuman počinje svađu.
4 Lijenčina u jesen ne ore: u doba žetve on traži, i ništa nema.
5 Savjet je u srcu čovječjem voda duboka i razuman će je čovjek iscrpsti.
6 Mnogi se naziva dobrim čovjekom, ali tko će naći vjerna čovjeka?
8 Kralj koji sjedi na stolici sudačkoj istražuje svako zlo svojim očima.
9 Tko može reći: Očistih srce svoje, oprah se od grijeha svoga?
11 I dijete se poznaje po onome što čini, je li čisto i pravedno djelo njegovo.
12 I uho koje čuje i oko koje vidi, oboje je Jahve načinio.
13 Ne ljubi sna, da ne osiromašiš; otvori oči svoje i nasitit ćeš se kruha.
14 Loše, loše, govori kupac, a kad ode, hvali se dobrom kupovinom.
16 Uzmi haljinu onomu tko je jamčio za drugoga; oplijeni njega umjesto tuđinca.
17 Sladak je čovjeku kruh prijevare, ali mu se usta poslije napune pijeskom.
19 Tko okolo kleveće, otkriva tajne: zato se ne miješaj s onim komu su usne uvijek otvorene.
21 Od početka brzo stečeno imanje na koncu nije blagoslovljeno.
22 Nemoj govoriti: Osvetit ću se za zlo; čekaj Jahvu, i on će te spasiti.
24 Od Jahve su koraci čovječji, i kako da čovjek razumije svoj put?
25 Zamka je čovjeku nesmotreno reći: Ovo je sveto, a poslije promišljati što je zavjetovao.
26 Mudar kralj umije izlučiti opake i stavlja ih pod točkove.
27 Svjetiljka je Gospodnja duh čovječji: ona istražuje sve do dna utrobe.
28 Dobrota i vjernost čuvaju kralja, jer dobrotom utvrđuje prijestol svoj.
29 Ljepota je mladićima njihova snaga, a starcima je ures sijeda kosa.
30 Krvave masnice očiste zlo i udarci pročiste odaje utrobe.
