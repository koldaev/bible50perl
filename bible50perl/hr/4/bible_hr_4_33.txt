1 Ovo su postaje Izraelaca što ih prijeđoše kad iziđoše iz zemlje  egipatske u svojim četama pod vodstvom Mojsijevim i Aronovim. 
2 Na zapovijed Jahvinu Mojsije je bilježio polazne točke njihova  putovanja. Ovo su njihove postaje prema njihovim polaznim točkama.
3 Iz Ramsesa krenuše u prvome mjesecu. Bio je petnaesti  dan prvoga mjeseca - sutradan poslije Pashe - kad se Izraelci  zaputiše uzdignutih pesnica i naočigled sviju Egipćana, 
4 dok  su Egipćani pokopavali one koje je Jahve između njih pobio, to  jest sve prvorođence, i tako nad njihovim božanstvima izvršio  pravdu. 
6 Zatim odu iz Sukota i utabore se u Etamu, baš na rubu pustinje. 
7 Pođu iz Etama, a onda okrenu prema Pi Hahirotu, koji se nalazi  nasuprot Baal Sefona. Tabore postave pred Migdolom. 
8 Krenu  od Pi Hahirota i prijeđu posred mora u pustinju. Išli su tri  dana pustinjom Etanom, a onda se utabore u Mari. 
11 A otišavši od Crvenog mora, utabore se u pustinji Sinu. 
13 Otišavši iz Dofke, utabore se u Alušu. 
14 Krenu iz Aluša i utabore se u Refidimu. Tu narod nije imao  vode da pije. 
23 Odu iz Kehelate i utabore se na brdu Šeferu. 
24 Odu s brda Šefera i utabore se u Haradi. 
29 Odu iz Mitke i utabore se u Hašmoni. 
30 Iz Hašmone odu i utabore se u Moserotu. 
36 Iz Esion Gebera odu i utabore  se u pustinji Sinu, to jest u Kadešu.
37 Iz Kadeša krenu te se utabore na brdu Horu, na granici  zemlje edomske.
38 Na zapovijed Jahvinu svećenik se Aron pope na brdo Hor  i tu umre na prvi dan petoga mjeseca, u četrdesetoj godini nakon  izlaska Izraelaca iz egipatske zemlje. 
40 Aradski kralj, Kanaanac, koji je živio u kanaanskom kraju  Negebu, čuo je o dolasku Izraelaca.
44 Odu iz Obota i utabore se na moapskom području u Ije-Abarimu. 
49 taborovali su uz Jordan od Bet Haješimota  sve do Abel Hašitima na Moapskim poljanama.
50 Na Moapskim poljanama uz Jordan, nasuprot Jerihonu, Jahve  reče Mojsiju:
51 Ovako reci Izraelcima: 'Kad prijeđete preko Jordana  u zemlju kanaansku, 
52 potjerajte ispred sebe sve stanovnike  te zemlje, uništite sve njihove slike; uništite sve njihove salivene  kumire i sve njihove uzvišice porušite. 
54 Zemlju razdijelite kockom među svoje rodove. Brojnijem povećajte  dio, a manjem smanjite. Gdje god kocka padne, bilo za koga, neka  je to njegovo, a prema otačkim plemenima dijelite im baštinu. 
55 Ako stanovnike zemlje ispred sebe ne potjerate, onda će oni  koje od njih na životu ostavite biti trnje u vašim očima i bodljike  u vašim bokovima; dosađivat će vam u zemlji u kojoj budete živjeli 
56 i postupit ću s vama kako sam mislio postupiti s njima.'
