1 Četvrte godine kralja Darija, četvrtoga dana devetoga mjeseca, Kisleva, dođe riječ Jahvina Zahariji. 
3 i da pitaju svećenike u Domu Jahve nad Vojskama i proroke:  Hoćemo li plakati petoga mjeseca i postiti, kao što činimo već  tolike godine?
4 Tada mi dođe riječ Jahve nad Vojskama: Reci svemu puku  zemlje i svećenicima: 
5 'Kad postite i naričete petoga i sedmoga  mjeseca već sedamdeset godina, zar meni postite? 
7 Nisu li to propisi  koje je Jahve objavio preko negdašnjih proroka kada Jeruzalem  bijaše naseljen i miran kao i gradovi oko njega i kada bijaše  napučen Negeb i Šefela?'
8 Riječ Jahvina dođe Zahariji: 
10 Ne tlačite udovu ni sirotu, ni došljaka ni uboga, i ne snujte u srcu pakosti jedan prema drugom.' 
11 Ali oni  ne htjedoše poslušati, već prkosno okrenuše leđa; zatisnuše uši  da ne bi čuli; 
12 otvrdnuše srcem kao kremen, da ne bi čuli  Zakon i riječi koje im je slao Jahve nad Vojskama, svojim duhom, preko drevnih proroka. I Jahve nad Vojskama silno se tad razgnjevi. 
13 I zato, kao što je on zvao a oni ga ne slušaše, tako su sad  oni zvali a ja ih nisam slušao - riječ je Jahve nad Vojskama. 
14 I razmeo sam ih među sve narode kojih ne poznavahu, a zemlja  iza njih bi opustošena, te nitko nije njome prolazio niti se  vraćao. Tako su zemlju blagostanja obratili u pustoš!
