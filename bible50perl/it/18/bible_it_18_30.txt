1 E ora servo di zimbello a dei più giovani di me, i cui padri non mi sarei degnato di mettere fra i cani del mio gregge!
2 E a che m’avrebbe servito la forza delle lor mani? Gente incapace a raggiungere l’età matura,
11 Non han più ritegno, m’umiliano, rompono ogni freno in mia presenza.
12 Questa genia si leva alla mia destra, m’incalzano, e si appianano le vie contro di me per distruggermi.
14 S’avanzano come per un’ampia breccia, si precipitano innanzi in mezzo alle ruine.
15 Terrori mi si rovesciano addosso; l’onor mio è portato via come dal vento, è passata come una nube la mia felicità.
16 E ora l’anima mia si strugge in me, m’hanno còlto i giorni dell’afflizione.
17 La notte mi trafigge, mi stacca l’ossa, e i dolori che mi rodono non hanno posa.
19 Iddio m’ha gettato nel fango, e rassomiglio alla polvere e alla cenere.
23 Giacché, lo so, tu mi meni alla morte, alla casa di convegno di tutti i viventi.
24 Ma chi sta per perire non protende la mano? e nell’angoscia sua non grida al soccorso?
25 Non piangevo io forse per chi era nell’avversità? l’anima mia non era ella angustiata per il povero?
26 Speravo il bene, ed è venuto il male; aspettavo la luce, ed è venuta l’oscurità!
27 Le mie viscere bollono e non hanno requie, son venuti per me giorni d’afflizione.
30 La mia pelle è nera, e cade a pezzi; le mie ossa son calcinate dall’arsura.
31 La mia cetra non dà più che accenti di lutto, e la mia zampogna voce di pianto.
