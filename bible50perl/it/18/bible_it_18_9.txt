2 "Sì, certo, io so ch’egli e così; e come sarebbe il mortale giusto davanti a Dio?
3 Se all’uomo piacesse di piatir con Dio, non potrebbe rispondergli sovra un punto fra mille.
4 Dio è savio di cuore, è grande in potenza; chi gli ha tenuto fronte e se n’è trovato bene?
8 Da solo spiega i cieli, e cammina sulle più alte onde del mare.
9 E’ il creatore dell’Orsa, d’Orione, delle Pleiadi, e delle misteriose regioni del cielo australe.
11 Ecco, ei mi passa vicino, ed io nol veggo; mi scivola daccanto e non me n’accorgo.
12 Ecco afferra la preda, e chi si opporrà? Chi oserà dirgli: "Che fai?"
15 Avessi anche ragione, non gli replicherei, ma chiederei mercé al mio giudice.
16 S’io lo invocassi ed egli mi rispondesse, non però crederei che avesse dato ascolto alla mia voce;
18 che non mi lascia riprender fiato, e mi sazia d’amarezza.
19 Se si tratta di forza, ecco, egli è potente; se di diritto, ei dice: "Chi mi fisserà un giorno per comparire"?
21 Integro! Sì, lo sono! di me non mi preme, io disprezzo la vita!
22 Per me è tutt’uno! perciò dico: "Egli distrugge ugualmente l’integro ed il malvagio.
24 La terra è data in balìa dei malvagi; ei vela gli occhi ai giudici di essa; se non è lui, chi è dunque"?
25 E i miei giorni se ne vanno più veloci d’un corriere; fuggono via senz’aver visto il bene;
26 passan rapidi come navicelle di giunchi, come l’aquila che piomba sulla preda.
27 Se dico: "Voglio dimenticare il mio lamento, deporre quest’aria triste e rasserenarmi",
29 Io sarò condannato; perché dunque affaticarmi invano?
30 Quand’anche mi lavassi con la neve e mi nettassi le mani col sapone,
31 tu mi tufferesti nel fango d’una fossa, le mie vesti stesse m’avrebbero in orrore.
32 Dio non è un uomo come me, perch’io gli risponda e che possiam comparire in giudizio assieme.
33 Non c’è fra noi un arbitro, che posi la mano su tutti e due!
34 Ritiri Iddio d’addosso a me la sua verga; cessi dallo spaventarmi il suo terrore;
35 allora io parlerò senza temerlo, giacché sento di non essere quel colpevole che sembro.
