2 "Fino a quando affliggerete l’anima mia e mi tormenterete coi vostri discorsi?
3 Son già dieci volte che m’insultate, e non vi vergognate di malmenarmi.
4 Dato pure ch’io abbia errato, il mio errore concerne me solo.
6 allora sappiatelo: chi m’ha fatto torto e m’ha avvolto nelle sue reti è Dio.
7 Ecco, io grido: "Violenza!" e nessuno risponde; imploro aiuto, ma non c’è giustizia!
8 Dio m’ha sbarrato la via e non posso passare, ha coperto di tenebre il mio cammino.
9 M’ha spogliato della mia gloria, m’ha tolto dal capo la corona.
10 M’ha demolito a brano a brano, e io me ne vo! ha sradicata come un albero la mia speranza.
11 Ha acceso l’ira sua contro di me, e m’ha considerato come suo nemico.
14 M’hanno abbandonato i miei parenti, gl’intimi miei m’hanno dimenticato.
17 Il mio fiato ripugna alla mia moglie, faccio pietà a chi nacque dal seno di mia madre.
18 Perfino i bimbi mi sprezzano; se cerco d’alzarmi mi scherniscono.
19 Tutti gli amici più stretti m’hanno in orrore, e quelli che amavo mi si son vòlti contro.
20 Le mie ossa stanno attaccate alla mia pelle, alla mia carne, non m’è rimasto che la pelle de’ denti.
21 Pietà, pietà di me, voi, miei amici! ché la man di Dio m’ha colpito.
22 Perché perseguitarmi come fa Dio? Perché non siete mai sazi della mia carne?
24 se con lo scalpello di ferro e col piombo fossero incise nella roccia per sempre!…
25 Ma io so che il mio Vindice vive, e che alla fine si leverà sulla polvere.
26 E quando, dopo la mia pelle, sarà distrutto questo corpo, senza la mia carne, vedrò Iddio.
27 Io lo vedrò a me favorevole; lo contempleranno gli occhi miei, non quelli d’un altro… il cuore, dalla brama, mi si strugge in seno!
29 Temete per voi stessi la spada, ché furiosi sono i castighi della spada affinché sappiate che v’è una giustizia".
