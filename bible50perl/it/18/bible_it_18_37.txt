4 Dopo il lampo, una voce rugge; egli tuona con la sua voce maestosa; e quando s’ode la voce, il fulmine non e già più nella sua mano.
7 Rende inerte ogni mano d’uomo, onde tutti i mortali, che son opera sua, imparino a conoscerlo.
9 Dai recessi del sud viene l’uragano, dagli aquiloni il freddo.
10 Al soffio di Dio si forma il ghiaccio e si contrae la distesa dell’acque.
11 Egli carica pure le nubi d’umidità, disperde lontano le nuvole che portano i suoi lampi
13 e le manda o come flagello, o come beneficio alla sua terra, o come prova della sua bontà.
14 Porgi l’orecchio a questo, o Giobbe; fermati, e considera le maraviglie di Dio!
16 Conosci tu l’equilibrio delle nuvole, le maraviglie di colui la cui scienza è perfetta?
17 Sai tu come mai gli abiti tuoi sono caldi quando la terra s’assopisce sotto il soffio dello scirocco?
19 Insegnaci tu che dirgli!… Nelle tenebre nostre, noi non abbiam parole.
20 Gli si annunzierà forse ch’io voglio parlare? Ma chi mai può bramare d’essere inghiottito?
21 Nessuno può fissare il sole che sfolgora ne’ cieli quando v’è passato il vento a renderli tersi.
22 Dal settentrione viene l’oro; ma Dio è circondato da una maestà terribile;
23 l’Onnipotente noi non lo possiam scoprire. Egli è grande in forza, in equità, in perfetta giustizia; egli non opprime alcuno.
24 Perciò gli uomini lo temono; ei non degna d’uno sguardo chi si presume savio".
