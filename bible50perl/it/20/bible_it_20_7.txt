1 Figliuol mio, ritieni le mie parole, e fa’ tesoro de’ miei comandamenti.
4 Di’ alla sapienza: "Tu sei mia sorella", e chiama l’intelligenza amica tua,
5 affinché ti preservino dalla donna altrui, dall’estranea che usa parole melate.
8 che passava per la strada, presso all’angolo dov’essa abitava, e si dirigeva verso la casa di lei,
9 al crepuscolo, sul declinar del giorno, allorché la notte si faceva nera, oscura.
13 Essa lo prese, lo baciò, e sfacciatamente gli disse:
15 perciò ti son venuta incontro per cercarti, e t’ho trovato.
16 Ho guarnito il mio letto di morbidi tappeti, di coperte ricamate con filo d’Egitto;
17 l’ho profumato di mirra, d’aloe e di cinnamomo.
18 Vieni inebriamoci d’amore fino al mattino, sollazziamoci in amorosi piaceri;
19 giacché il mio marito non è a casa; è andato in viaggio lontano;
20 ha preso seco un sacchetto di danaro, non tornerà a casa che al plenilunio".
21 Ella lo sedusse con le sue molte lusinghe, lo trascinò con la dolcezza delle sue labbra.
22 Egli le andò dietro subito, come un bove va al macello, come uno stolto è menato ai ceppi che lo castigheranno,
23 come un uccello s’affretta al laccio, senza sapere ch’è teso contro la sua vita, finché una freccia gli trapassi il fegato.
25 Il tuo cuore non si lasci trascinare nelle vie d’una tal donna; non ti sviare per i suoi sentieri;
26 ché molti ne ha fatti cadere feriti a morte, e grande è la moltitudine di quelli che ha uccisi.
27 La sua casa è la via del soggiorno de’ defunti, la strada che scende ai penetrali della morte.
