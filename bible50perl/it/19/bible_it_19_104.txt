1 Anima mia, benedici l’Eterno! O Eterno, mio Dio, tu sei sommamente grande; sei vestito di splendore e di maestà.
2 Egli s’ammanta di luce come d’una veste; distende i cieli come un padiglione;
3 egli costruisce le sue alte stanze nelle acque; fa delle nuvole il suo carro, s’avanza sulle ali del vento;
5 Egli ha fondato la terra sulle sue basi; non sarà smossa mai in perpetuo.
6 Tu l’avevi coperta dell’abisso come d’una veste, le acque s’erano fermate sui monti.
8 Le montagne sorsero, le valli s’abbassarono nel luogo che tu avevi stabilito per loro.
13 Egli adacqua i monti dall’alto delle sue stanze, la terra è saziata col frutto delle tue opere.
14 Egli fa germogliar l’erba per il bestiame e le piante per il servizio dell’uomo, facendo uscir dalla terra il nutrimento,
15 e il vino che rallegra il cuor dell’uomo, e l’olio che gli fa risplender la faccia, e il pane che sostenta il cuore dei mortali.
16 Gli alberi dell’Eterno sono saziati, i cedri del Libano, ch’egli ha piantati.
18 le alte montagne son per i camosci, le rocce sono il rifugio de’ conigli.
23 L’uomo esce all’opera sua e al suo lavoro fino alla sera.
24 Quanto son numerose le tue opere, o Eterno! Tu le hai fatte tutte con sapienza; la terra è piena delle tue ricchezze.
26 Là vogano le navi e quel leviatan che hai creato per scherzare in esso.
28 Tu lo dài loro ed essi lo raccolgono; tu apri la mano ed essi son saziati di beni.
31 Duri in perpetuo la gloria dell’Eterno, si rallegri l’Eterno nelle opere sue!
33 Io canterò all’Eterno finché io viva; salmeggerò al mio Dio finché io esista.
34 Possa la mia meditazione essergli gradita! Io mi rallegrerò nell’Eterno.
35 Spariscano i peccatori dalla terra, e gli empi non siano più! Anima mia, benedici l’Eterno. Alleluia.
