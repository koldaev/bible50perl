1 Beati quelli che sono integri nelle loro vie, che camminano secondo la legge dell’Eterno.
3 ed anche non operano iniquità, ma camminano nelle sue vie.
4 Tu hai ordinato i tuoi precetti perché siano osservati con cura.
5 Oh siano le mie vie dirette all’osservanza dei tuoi statuti!
6 Allora non sarò svergognato quando considererò tutti i tuoi comandamenti.
7 Io ti celebrerò con dirittura di cuore, quando avrò imparato i tuoi giusti decreti.
8 Io osserverò i tuoi statuti, non abbandonarmi del tutto.
9 Come renderà il giovane la sua via pura? Col badare ad essa secondo la tua parola.
15 Io mediterò sui tuoi precetti e considerò i tuoi sentieri.
16 Io mi diletterò nei tuoi statuti, non dimenticherò la tua parola.
17 Fa’ del bene al tuo servitore perché io viva ed osservi la tua parola.
18 Apri gli occhi miei ond’io contempli le maraviglie della tua legge.
20 L’anima mia si strugge dalla brama che ha dei tuoi giudizi in ogni tempo.
22 Togli di sopra a me il vituperio e lo sprezzo, perché io ho osservato le tue testimonianze.
24 Sì, le tue testimonianze sono il mio diletto e i miei consiglieri.
25 L’anima mia è attaccata alla polvere; vivificami secondo la tua parola.
26 Io ti ho narrato le mie vie, e tu m’hai risposto; insegnami i tuoi statuti.
27 Fammi intendere la via dei tuoi precetti, ed io mediterò le tue maraviglie.
28 L’anima mia, dal dolore, si strugge in lacrime; rialzami secondo la tua parola.
30 Io ho scelto la via della fedeltà, mi son posto i tuoi giudizi dinanzi agli occhi.
32 Io correrò per la via dei tuoi comandamenti, quando m’avrai allargato il cuore.
33 Insegnami, o Eterno, la via dei tuoi statuti ed io la seguirò fino alla fine.
34 Dammi intelletto e osserverò la tua legge; la praticherò con tutto il cuore.
35 Conducimi per il sentiero dei tuoi comandamenti, poiché io mi diletto in esso.
37 Distogli gli occhi miei dal contemplare la vanità, e vivificami nelle tue vie.
39 Rimuovi da me il vituperio ch’io temo, perché i tuoi giudizi son buoni.
41 Vengano su me le tue benignità, o Eterno, e la tua salvezza, secondo la tua parola.
42 E avrò di che rispondere a chi mi fa vituperio, perché confido nella tua parola.
43 Non mi toglier del tutto dalla bocca la parola della verità, perché spero nei tuoi giudizi.
44 Ed io osserverò la tua legge del continuo, in sempiterno.
45 E camminerò con libertà, perché ho cercato i tuoi precetti.
46 Parlerò delle tue testimonianze davanti ai re e non sarò svergognato.
47 E mi diletterò nei tuoi comandamenti, i quali io amo.
48 Alzerò le mie mani verso i tuoi comandamenti che amo, e mediterò i tuoi statuti.
49 Ricordati della parola detta al tuo servitore; su di essa m’hai fatto sperare.
50 Questo è il mio conforto nella mia afflizione; che la tua parola mi vivifica.
51 I superbi mi cuopron di scherno, ma io non devìo dalla tua legge.
52 Io mi ricordo de’ tuoi giudizi antichi, o Eterno, e mi consolo.
53 Un’ira ardente mi prende a motivo degli empi, che abbandonano la tua legge.
56 Questo bene mi è toccato, di osservare i tuoi precetti.
57 L’Eterno è la mia parte; ho promesso d’osservare le tue parole.
58 Io ho cercato il tuo favore con tutto il cuore: abbi pietà di me, secondo la tua parola.
61 I lacci degli empi m’hanno avviluppato, ma io non ho dimenticato la tua legge.
64 O Eterno, la terra è piena della tua benignità; insegnami i tuoi statuti.
66 Dammi buon senno e intelligenza, perché ho creduto nei tuoi comandamenti.
70 Il loro cuore è denso come grasso, ma io mi diletto nella tua legge.
71 E’ stato un bene per me l’essere afflitto, ond’io imparassi i tuoi statuti.
72 La legge della tua bocca mi val meglio di migliaia di monete d’oro e d’argento.
73 Le tue mani m’hanno fatto e formato; dammi intelletto e imparerò i tuoi comandamenti.
74 Quelli che ti temono mi vedranno e si rallegreranno, perché ho sperato nella tua parola.
75 Io so, o Eterno, che i tuoi giudizi son giusti, e che nella tua fedeltà m’hai afflitto.
76 Deh, sia la tua benignità il mio conforto, secondo la tua parola detta al tuo servitore.
77 Vengan su me le tue compassioni, ond’io viva; perché la tua legge è il mio diletto.
78 Sian contusi i superbi, perché, mentendo, pervertono la mia causa; ma io medito i tuoi precetti.
80 Sia il mio cuore integro nei tuoi statuti ond’io non sia confuso.
81 L’anima mia vien meno bramando la tua salvezza; io spero nella tua parola.
83 Poiché io son divenuto come un otre al fumo; ma non dimentico i tuoi statuti.
86 Tutti i tuoi comandamenti sono fedeltà; costoro mi perseguitano a torto; soccorrimi!
88 Vivificami secondo la tua benignità, ed io osserverò la testimonianza della tua bocca.
89 In perpetuo, o Eterno, la tua parola è stabile nei cieli.
90 La tua fedeltà dura d’età in età; tu hai fondato la terra ed essa sussiste.
91 Tutto sussiste anche oggi secondo i tuoi ordini, perché ogni cosa è al tuo servigio.
92 Se la tua legge non fosse stata il mio diletto, sarei già perito nella mia afflizione.
93 Io non dimenticherò mai i tuoi precetti, perché per essi tu mi hai vivificato.
94 Io son tuo, salvami, perché ho cercato i tuoi precetti.
95 Gli empi m’hanno aspettato per farmi perire, ma io considero le tue testimonianze.
97 Oh, quanto amo la tua legge! è la mia meditazione di tutto il giorno.
98 I tuoi comandamenti mi rendon più savio dei miei nemici; perché sono sempre meco.
99 Io ho più intelletto di tutti i miei maestri, perché le tue testimonianze son la mia meditazione.
100 Io ho più intelligenza de’ vecchi, perché ho osservato i tuoi precetti.
102 Io non mi sono distolto dai tuoi giudizi, perché tu m’hai ammaestrato.
103 Oh come son dolci le tue parole al mio palato! Son più dolci del miele alla mia bocca.
104 Mediante i tuoi precetti io divento intelligente; perciò odio ogni sentiero di falsità.
105 La tua parola è una lampada al mio piè ed una luce sul mio sentiero.
106 Io ho giurato, e lo manterrò, d’osservare i tuoi giusti giudizi.
109 La vita mia è del continuo in pericolo ma io non dimentico la tua legge.
111 Le tue testimonianze son la mia eredità in perpetuo, perché son la letizia del mio cuore.
115 Dipartitevi da me, o malvagi, ed io osserverò i comandamenti del mio Dio.
116 Sostienmi secondo la tua parola, ond’io viva, e non rendermi confuso nella mia speranza.
117 Sii il mio sostegno, e sarò salvo, e terrò del continuo i tuoi statuti dinanzi agli occhi.
118 Tu disprezzi tutti quelli che deviano dai tuoi statuti, perché la loro frode è falsità.
119 Tu togli via come schiuma tutti gli empi dalla terra; perciò amo le tue testimonianze.
121 Io ho fatto ciò che è diritto e giusto; non abbandonarmi ai miei oppressori.
122 Da’ sicurtà per il bene del tuo servitore, e non lasciare che i superbi m’opprimano.
124 Opera verso il tuo servitore secondo la tua benignità, e insegnami i tuoi statuti.
125 Io sono tuo servitore; dammi intelletto, perché possa conoscere le tue testimonianze.
126 E’ tempo che l’Eterno operi; essi hanno annullato la tua legge.
127 Perciò io amo i tuoi comandamenti più dell’oro, più dell’oro finissimo.
128 Perciò ritengo diritti tutti i tuoi precetti, e odio ogni sentiero di menzogna.
129 Le tue testimonianze sono maravigliose; perciò l’anima mia le osserva.
130 La dichiarazione delle tue parole illumina; dà intelletto ai semplici.
131 Io ho aperto la bocca e ho sospirato perché ho bramato i tuoi comandamenti.
132 Volgiti a me ed abbi pietà di me, com’è giusto che tu faccia a chi ama il tuo nome.
133 Rafferma i miei passi nella tua parola, e non lasciare che alcuna iniquità mi domini.
134 Liberami dall’oppressione degli uomini, ed io osserverò i tuoi precetti.
135 Fa’ risplendere il tuo volto sul tuo servitore, e insegnami i tuoi statuti.
136 Rivi di lacrime mi scendon giù dagli occhi, perché la tua legge non è osservata.
138 Tu hai prescritto le tue testimonianze con giustizia e con grande fedeltà.
139 Il mio zelo mi consuma perché i miei nemici han dimenticato le tue parole.
140 La tua parola è pura d’ogni scoria; perciò il tuo servitore l’ama.
142 La tua giustizia è una giustizia eterna, e la tua legge è verità.
143 Distretta e tribolazione m’hanno còlto, ma i tuoi comandamenti sono il mio diletto.
144 Le tue testimonianze sono giuste in eterno; dammi intelletto ed io vivrò.
145 Io grido con tutto il cuore; rispondimi, o Eterno! Io osserverò i tuoi statuti.
146 Io t’invoco; salvami, e osserverò le tue testimonianze.
147 Io prevengo l’alba e grido; io spero nella tua parola.
149 Ascolta la mia voce secondo la tua benignità; o Eterno, vivificami secondo la tua giustizia.
151 Tu sei vicino, o Eterno, e tutti i tuoi comandamenti son verità.
153 Considera la mia afflizione, e liberami; perché non ho dimenticato la tua legge.
155 La salvezza è lungi dagli empi, perché non cercano i tuoi statuti.
157 I miei persecutori e i miei avversari son molti, ma io non devìo dalle tue testimonianze.
158 Io ho veduto gli sleali e ne ho provato orrore; perché non osservano la tua parola.
159 Vedi come amo i tuoi precetti! O Eterno, vivificami secondo la tua benignità.
160 La somma della tua parola è verità; e tutti i giudizi della tua giustizia durano in eterno.
161 I principi m’hanno perseguitato senza ragione, ma il mio cuore ha timore delle tue parole.
165 Gran pace hanno quelli che amano la tua legge, e non c’è nulla che possa farli cadere.
167 L’anima mia ha osservato le tue testimonianze, ed io le amo grandemente.
168 Io ho osservato i tuoi precetti e le tue testimonianze, perché tutte le mie vie ti stanno dinanzi.
171 Le mie labbra esprimeranno la tua lode, perché tu m’insegni i tuoi statuti.
172 La mia lingua celebrerà la tua parola, perché tutti i tuoi comandamenti sono giustizia.
173 La tua mano mi aiuti, perché ho scelto i tuoi precetti.
174 Io bramo la tua salvezza, o Eterno, e la tua legge è il mio diletto.
175 L’anima mia viva, ed essa ti loderà; e mi soccorrano i tuoi giudizi.
176 Io vo errando come pecora smarrita; cerca il tuo servitore, perché io non dimentico i tuoi comandamenti.
